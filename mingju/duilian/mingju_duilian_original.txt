有志者事竟成破釜沉舟百二秦关终属楚，苦心人天不负卧薪尝胆三千越甲可吞吴。
学如逆水行舟不进则退，心似平原走马易放难收。
清风明月本无价，近水远山皆有情。
勤学如春起之苗，不见其增日有所长；辍学如磨刀之石，不见其损年有所亏。
志合者不以山海为远，道乖者不以咫尺为近。
自古雄才多磨难，从来纨绔少伟男。
贵有恒何必三更起五更睡，最无益只怕一日曝十日寒。
养天地正气，法古今完人。
知足知不足，有为有弗为。
人情阅尽秋云厚，世事经多蜀道平。
青山有幸埋忠骨，白铁无辜铸佞臣。
剑虽利不厉不断，材虽美不学不高。
笑到几时方合口，坐来无日不开怀。
愿乘风破万里浪，甘面壁读十年书。
风声雨声读书声声声入耳，家事国事天下事事事关心。
博观而约取，厚积而薄发。
课子课孙先课己，成仙成佛且成人。
一竹一兰一石，有节有香有骨。
勤能补拙，学可医愚。
一粥一饭当思来处不易，半丝半缕恒念物力维艰。
业精于勤荒于嬉，行成于思毁于随。
海纳百川有容乃大，壁立千仞无欲则刚。
莫放春秋佳日过，最难风雨故人来。
知不足者好学，耻下问者自满。
福禄寿三星高照，天地人一体同春。
贾岛醉来非假倒，刘伶饮尽不留零。
鹤算千年寿，松龄万古春。
誉人不增其美，毁人不益其恶。
文章西汉两司马，经济南阳一卧龙。
珍珠入掌门楣喜，兰蕙吐芳庭苑新。
冰壶含雪魄，银汉漾清波。
张良辞汉全身计，范蠡归湖远害机。
活到老学到老老不服老，画亦精字亦精精益求精。
外不殊俗，内不失正。
乾坤容我静，名利任人忙。
白首壮志驯大海，青春浩气走千山。
书应读通彻，志当存高远。
术业宜从勤学起，韶华不为少年留。
事在人为休言万般都是命，境由心造退后一步自然宽。
板凳要坐十年冷，文章不写一句空。
生有自来文信国，死而后已武乡侯。
四面荷花三面柳，一城山色半城湖。
诸葛一生唯谨慎，吕端大事不糊涂。
何物动人二月杏花八月桂，有谁催我三更灯火五更鸡。
事能知足心常惬，人到无求品自高。
君子淡以亲，小人甘以绝。
二仪含皎洁，四海尽澄清。
青松多寿色，丹桂有丛香。
鹦鹉前头休多语，小人身边须慎行。
志正则众邪不生，心静则众事不躁。
诗书非药能医俗，道德无根可树人。
闻誉而说谓之躁，闻毁而怒谓之暴。
血气之怒不可有，义理之怒不可无。
海量由船荡，宽怀任马驰。
不矜威自重，无私功自高。
淡泊明志，宁静致远。
昨日偷桃钻狗洞不知是谁，他年攀桂步蟾宫必定有我。
海阔凭鱼跃，天高任鸟飞。
戒之书鱼蠹，勉以云鹏举。
计利当计天下利，求名应求万世名。
书到心融真有味，事非身历且休言。
光阴似箭催人老，日月如梭趱少年。
斫残万石须求玉，淘尽群沙始得金。
水性虽能流不导则不通，人性虽能智不教则不达。
兴家犹如针挑土，败家好似浪淘沙。
心在汉室原无分先主后士，名高天下何必辨襄阳南阳。
室雅何须大，花香不在多。
丽日和风春淡荡，花香鸟语物昭苏。
秋水为神玉为骨，词源如海笔如椽。
与有肝胆人共事，从无字句处读书。
欲除烦恼须无我，历尽艰难好做人。
以责人之心责己则寡过，以恕己之心恕人则全交。
君子先择而后交，小人先交而后择。
道高龙虎伏，德重鬼神尊。
燕雀安知鸿鹄志，鲲鹏反笑鸴鸠言。
有关国家书常读，无益身心事莫为。
欲求寡欲先无我，为所当为不问他。
有志始知蓬莱近，无为总觉咫尺远。
涵养须用敬，进学在致知。
身是菩提树，心如明镜台。
志不可一日坠，心不可一日放。
与人以实虽疏必密，与人以虚虽戚必疏。
忍一言风平浪静，退半步海阔天空。
世事沧桑心事定，胸中海岳梦中飞。
水天一色，风月无边。
力学勿忘家世俭，堆金能使子孙愚。
性虽善待教而成，性虽恶待法而消。
祥光西起，紫气东来。
年逢大有，日过小康。
芙蓉新出水，豆蔻暖生香。
南来北往，宾至如归。
身似西方无量佛，寿比南山老人星。
苑上梅花二度，堂中瑟韵重调。
九畹兰香花并蒂，千枝梧桐共双栖。
生意崇五岳，财源涌百川。
满园春色催桃李，一片丹心育新苗。
广厦落成争燕贺，华堂筵庆挤鸿宾。
明灯时作伴，古书常为朋。
才要真爱名要略爱总之己要自爱，天不可欺君不敢欺实于心不忍欺。
曾三颜四，禹寸陶分。
谦恭待人，忠厚传家。
与人善言，暖于布帛；伤人以言，深于矛戟。
胆欲大而心欲小，智欲圆而行欲方。
同声自相应，同心自相知。
虚心成大器，劲节见奇才。
各勉日新志，共证岁寒心。
养浩然正气，极风云大观。
人中骐骥驰千里，海内鲲鹏举九天。
静里思三益，闲居守四箴。
戒骄风清月朗，除躁海阔天空。
人到万难须放胆，事当两可要平心。
学界泰斗，人世楷模。
人生不满公今满，世上难逢我竟逢。
好说己长便是短，自知己短便是长。
慎则祸之不及，贪则灾之所起。
行不得反求诸己，躬自厚薄责于人。
事理通达，心气和平。
十年美誉凭苦干，万里鹏程在读书。
一年之计春为早，千秋大业志当先。
暂借荆山栖彩凤，聊将紫水活蛟龙。
尚欲乘长风破万里浪，不妨处南海弄明月珠。
有理尽管胆大，无私何妨心雄。
威不屈所志，富难淫其心。
弃燕雀小志，作鸿鹄高翔。
两袖入清风静忆此生宦况，一庭来好月朗同吾辈心期。
仁者不以盛衰改节，义者不以存亡易心。
汝若全德必忠必直，汝若全行必方必正。
人遇误解休怨恨，事逢得意莫轻狂。
千教万教教人求真，千学万学学做真人。
不痴不聋不作阿姑阿翁，得亲顺亲方可为人为子。
隔靴搔痒赞何益，入木三分骂亦精。
万山拜其下，孤云卧此中。
升高必自下，陟遐必自迩。
国将兴必贵师而重傅，国将衰必贱师而轻傅。
锲而舍之朽木不折，锲而不舍金石可镂。
挂角囊萤百尺竿头更进步，悬梁刺股九天云路竞登先。
肇启文明运，宏开富有基。
大肚能容容天下难容之事，笑口常开笑世间可笑之人。
苦心求妙术，棘手去沉疴。
书画琴棋艺辉百代，诗词歌赋文启千秋。
铁马金戈千里征尘安社稷，寒冬酷暑一腔热血铸长城。
天钱雨至，地宝云生。
春风杨柳鸣金屋，晴雪梅花照玉堂。
春光骀荡，国步龙腾。
春官桃李长，昭代岁时新。
柏叶为铭椒花作颂，龙躔肇岁凤纪书元。
流水映霞红胜锦，远山凝黛碧如烟。
德门喜气添一子，英物啼声惊四邻。
共羡齐眉吴布案，相看挽手鹿门车。
无浪行千里，有风送万程。
沧海月明珠献彩，蓝田日暖玉生烟。
猛虎一杯山中醉，蛟龙两盏海底眠。
喜结鸳盟永共爱，壮怀鹏志共双飞。
松柏长春茂，颐年养性情。
松龄长岁月，鹤语记春秋。
一代风流倩影英姿皆人画，九州芳泽春兰秋菊尽呈姿。
扁鹊遗风，华佗德泽。
洛水出时尘不染，花蹊踏处履凝香。
光浮竹叶翠，色借郁金香。
守海疆披肝沥胆，驭铁鲸破浪迎风。
兔毫推赵国，麟管锡张华。
掌握璇玑胸罗星斗，权衡日月烛照乾坤。
灯排火树，月满星桥。
人逢盛世居栖稳，运际阳春气象新。
天上文明星聚井，人间春风斗回杓。
尧天雨露，舜日阳光。
柳吐黄金，梅含碧玉。
馆藏万卷，史证千秋。
欲知千古事，须读五车书。
地因人旺，室以德馨。
未须百事必如意，且喜六时长见书。
木受绳则直，金就砺则利。
耳闻之不如目见之，目见之不如足践之。
中央宛在，一半勾留。
文章真处性情见，谈笑深时风雨来。
新松恨不高千尺，恶竹应须斩万竿。
嫉恶如仇几根傲骨横天下，舍生取义一颗头颅落状元。
近贤成智，近愚益惑。
好书不厌看还读，益友何妨去复来。
详交者不失人，泛结者多后悔。
覆身唯有黔娄被，垂橐都无陆贾金。
好问则裕自用则小虽周公之才美使骄吝不足观矣，闻过则喜见善则拜若诸葛之公明能集思庶广益焉。
力求有功方能无过，必先去旧然后立新。
浮躁一分到处便招忧悔，因循二字从来误尽英雄。
海为龙世界，天是鹤家乡。
远想出宏域，高步超常伦。
猪圈岂养千里马，花盆难栽万年松。
老骥伏枥志千里，短锥处囊半寸锋。
立志不随流俗转，留心学到古人难。
兄弟敦和睦，朋友笃诚信。
修身如执玉，种德胜遗金。
不妄受人一钱，不虚诓人一语。
事到盛时须警省，境当逆处要从容。
瑶池春不老，寿域日初长。
丹室晓传青鸟字，瑶池时进白云谣。
风和璇阁恒春树，日暖萱庭长乐花。
阮家宣子驰名日，臧氏含文奋翮时。
山中霞熟千年酝，海上莲开七朵金。
技进乎道庶几不惑，名副其实何滤无闻。
朗抱蟾宫同照影，良缘鸿案永齐眉。
椿树千寻碧，蟠桃几度红。
流水夕阳千古恨，暮云春树一天愁。
修身岂为名传世，做事唯思利及人。
持身勿使白璧玷，立志直与青云齐。
非莫非于饰非，过莫过于文过。
施人慎勿念，受恩慎勿忘。
过如新竹芟难尽，志在高山磨不平。
老骥思千里，鹪鹩足一枝。
丹心一颗千金哪比人格宽，清风两袖万贯不移品行贞。
高比所以广德也，下比所以狭行也。
两袖清风廉太守，二分明月古扬州。
残月色不改，高贤德常新。
大海有真能容之度，明月以不常满为心。
裹尸马革英雄事，纵死终令汗竹香。
安危淮与共，风雨忆同舟。
君子之交淡如，醉翁之意不在。
绣缎报之青玉案，明珠系在红罗襦。
君子尚德小人尚力国，尚德树恩尚力树敌。
知而不言是不忠之臣，不知而言乃不智之臣。
薰莸不同器，枭鸾不比翼。
当如曾子日三省，更为张公加半思。
远富近贫以礼相交天下有，疏亲慢友因财绝义世间多。
凌霄羽毛原无力，坠地金石自有声。
胸中富丘壑，腕底有鬼神。
褚小者不可以怀大，绠短者不可以汲深。
讲之功有限，习之功无已。
著述须待老，积勤宜少时。
养不教父之过，教不严师之惰。
青龙缠玉柱，白虎架金梁。
万树梅花一潭水，四时烟雨半山云。
阆苑有书多附鹤，春城无处不飞花。
千朵莲花三尺水，一弯明月半亭风。
乾坤浮一镜，日月跳双丸。
风送香花红满地，雨滋春树碧连天。
精忠贯日月，壮志垂山河。
山河金汤固，官兵铁铠寒。
采冰上雪莲不愁路险，探骊龙宝珠岂畏海深。
禹鼎汤盘，隋珠和壁。
尊司徒训，读货殖书。
大道生财，以义为利。
鸿图大展，裕业有孚。
洪范五福先言富，大学十章半理财。
草医草药留春色，白帽白衣映赤心。
投笔从戎期报国，请缨有路建殊勋。
笔浮梅蕊，诗凝雪花。
一园新蕾逢喜雨百花吐艳，千顷幼苗沐甘霖万木争荣。
有教无类，无学有蒙。
一百八记钟声唤起万家春梦，二十四番风信吹香七里山塘。
一岁种谷三春无饥，十年树木千秋有材。
何处题诗酬锦句，有人送酒对黄花。
一元复始，万象更新。
云蒸霞蔚，日丽风和。
新年纳余庆，嘉节号长春。
光际唐虞开景运，辉联奎壁兆文明。
向阳门第春常在，积善人家庆有馀。
一派生机阳春有脚，满天异彩浩气腾胸。
五夜照天汉，双星会牛女。
飞龙舞凤成夜市，击鼓踏歌皆春声。
天空明月三千界，人醉春风十二楼。
日逢重五，节序天中。
阳律阴吕，玉振金声。
和声鸣盛世，雅乐奏明时。
韵出高山流水，调追白雪阳春。
胸中存灼见，眼底辨秋毫。
乌玉藏偏好，黄金换未当。
刻刻催人资警醒，声声呼汝惜光阴。
冠冕群伦盛名鼎鼎，贽襄大礼博士峨峨。
妙手裁云锦，精心剪春光。
云霞裁巧手，灯火试寒宵。
欲待春花明锦绣，先从晓日焕丝纶。
浣纱溪上成翚翟，濯锦江边制鹔鹴。
石麟果是真麟趾，雏凤清于老凤声。
佳辰逢岳降，瑞气霭春晖。
鸾凤和鸣昌百世，麒麟瑞叶庆千龄。
下榻宜留哲士，授餐每款高人。
名驰塞北，味压江南。
华清妃子浴，绰约美人妆。
就我生春色，为君修美容。
濯缨不待临沧水，搔首岂同问碧天。
芙蓉镜映花含笑，玳瑁筵开酒合欢。
共结丝萝山海固，永偕琴瑟地天长。
画屏射雀成双壁，桂树鸣鸾庆百年。
金屋笙歌偕跨凤，洞房花烛喜乘龙。
虽无易牙调羹手，却有孟尝饱客心。
银丝细借吴刀切，玉液香洗洛酒淘。
今晚栖身留燕居，明朝展翅赴鹏程。
一楼风月当酣饮，万里溪山豁醉眸。
玉井秋香清泉可酿，洞庭春色生涯日佳。
万里乘风湖海阔，双轮破浪沧溟开。
能传千里话，可省百倍劳。
从此谈心有捷径，何须握手始言欢。
渭北天长吟远树，江南春早寄寒梅。
百年歌好合，五世卜其昌。
百年琴瑟好，千载凤麟祥。
吹箫能引凤，攀桂喜乘龙。
当门花并蒂，迎户树交柯。
锦瑟调鸿业，香词谱凤台。
锦堂双璧合，玉树万枝荣。
蓝田曾种玉，红叶自题诗。
绿竹恩爱意，榴花新人情。
堂开蓬莱景，人醉武陵春。
文明协嘉礼，家室敦好逑。
玉堂歌燕喜，金屋听莺娇。
栀绾同心结，莲开并蒂花。
彩烛双辉欢合卺，清歌一曲咏宜家。
秦晋联姻春意闹，凤凰比翼彩虹飞。
文鸾对舞珊瑚树，海燕双栖玳瑁梁。
孔雀开屏月初圆，芙蓉出水花正好。
玉种蓝田徵合璧，树栽碧海喜交柯。
月映珠帘欣卺合，梦成绣阁兆麟祥。
云汉鹊桥牛女渡，春台桐架凤凰飞。
绣阁灯明鸳鸯并立，妆台烛立翡翠同栖。
黛画青山春不老，香添绣阁月重圆。
前情语解都如梦，后景欢娱总是春。
花萼相辉开并蒂，埙箎齐奏叶双声。
庆获石麟绳祖武，欣占玉燕振家声。
雄声震屋，佳气充闾。
光生珠在掌，梦兆燕投怀。
福来绿竹抱新笋，喜见红楼藏玉珍。
凤毛夸济美，燕翼善贻谋。
华堂益寿开饴座，梓舍承欢进晬盘。
瓜瓞诗赓锦世泽，梧桐春到长孙枝。
菊水人皆寿，桃源境是仙。
灵芝望三秀，玉树起千寻。
月窟培生丹桂子，云阶育出玉兰芽。
四时调玉烛，千算祝瑶觞。
泰岱松千尺，丹山凤九苞。
愿献南山寿，先开北海樽。
屏风家画香山老，笠鱼人称玉局仙。
耆英洛社万家佛，草木平泉一品诗。
四百岂惟知甲子，八千应复数春秋。
文移北斗成天象，日捧南山入寿杯。
仙居十二楼之上，大寿八千岁为春。
芝兰气味松筠操，龙马精神海鹤姿。
言论文章放之四海皆准，功勋伟业长与日月同光。
吟成秦俗同袍句，留得天香满袖来。
愿将天上云霞服，换作人间锦绣衣。
步月能飞舄，登云可代梯。
看去浑然忘白雪，步来还得映青云。
嫩绿娇红上林春色，浅黄淡白老圃秋容。
轻裘被服，罗绮生香。
能教二月春风似，为取半江淞水来。
良工造物维其巧，大匠诲人必以规。
雕刻成纹材殊樗栎，琢磨为器品重檀梨。
想当年吐绿躯巍千鸟集，观此日颜新态媚万家楼。
枝蔓堪成器，方圆却任心。
高崖古涧千年寿，密蓝精花几许春。
寒衣熨出春风暖，彩线添来瑞日长。
巧裁锦带鸳头绿，漫剪罗衫杏子红。
青毡余喜物，皂帽亦风流。
世间无比酒，天下有名楼。
学士饮留佩，诗人愿解貂。
聚蓄百药，平康兆民。
龙盘桔井，虎守杏林。
是乃仁术也，岂曰小补哉。
药圃无凡草，松窗有秘方。
术著岐黄三世业，心涵胞与一家春。
万卷奇书仁一字，几筐异草寿千家。
玉盏霞生液，金瓯雪泛花。
翠叶烟腾冰碗碧，绿芽光照玉瓯青。
花间渴想相如露，竹不闲参陆羽经。
九曲夷山采雀舌，一溪活水煮龙团。
松涛烹雪醒诗梦，竹院浮香荡文思。
此处有欢伯，何人封醉侯。
展开秦岭月，题破锦江云。
华阳墨水和丸妙，蜀国乌煤落纸香。
天涯雁寄回文纸，水国鱼传尺素书。
五色艳争江令梦，一枝春暖管城花。
银流鹄白三都贵，墨染鸦青五色奇。
玉露磨来浓雾起，银笺染处淡云生。
墨洒金壶青云饮采，迎藏铁砚紫汁凝光。
瓦留铜雀台，水浥玉蟾新。
有险必夷铁甲开路，无攻不克正义在胸。
招财童子至，利市仙官来。
交以道接以礼，近者悦远者来。
财连银汉三千丈，利贯金城百万家。
财如晓日腾云起，利似春潮带雨来。
悬将小日月，照彻大乾坤。
察及秋毫如照烛，看来老眼不生花。
邀来日月悬隆准，揽得河山入玉眸。
秋水澄清菱花七出，春山浮翠桂月双圆。
常留俊美春风而，聊解兼霞秋水思。
现出庐山真面目，留住秋水旧丰神。
泰镜高悬须眉毕现，庐山在此面目留真。
琴唱瑟和留古调，客来商往尽知音。
不遇知音众声俱寂，偶然雅集百乐齐鸣。
流水高山俟诸知己，金声玉振集其大成。
弦中参妙理，曲里寄幽情。
滴滴声声莫把光阴虚度，圈圈转转并非岁月重回。
抚辰逢地腊，建午届天中。
艾人驱瘴千门福，碧水竞舟十里欢。
结艾钗头轻战虎，夺标船首惯乘龙。
榴花彩绚朱明节，蒲叶香浮绿醑樽。
榴裙萱黛增颜色，艾酒蒲浆记岁年。
节启朱明榴图献瑞，辉增翠葆艾绶翔华。
翠梭停织，银汉横秋。
树列千秋胜，楼悬七夕针。
雪月梅柳开春景，花灯龙鼓闹元宵。
一帘春色门垂柳，万斛珠光地涌莲。
银花火树开佳节，紫气丹光拥玉台。
花暖能醺眼，山浓欲染衣。
火树银花家家晓，淑气鸿禧处处春。
九华灯炬云中挂，五彩鳌山海上移。
三五星桥连月朔，万千灯火彻天街。
帝女合欢水仙含笑，牵牛迎辇翠雀凌霄。
秋乞巧穿针会玉仙，冬赏雪观梅到玳筵。
云汉秋高凉生七夕，天街夜永光耀双星。
大造无私处处桃花频送暖，三阳有旧年年春色去还来。
柳色未饶秦地绿，花光不减上阳红。
笙歌声中千家月，红藕香里万颗珠。
喜得天开清旷域，宛然人在广寒宫。
玉轮光满大千界，银汉秋澄三五宵。
银汉流光水天一色，金商应律风月双清。
琼宇高寒捧出一轮月影，冰壶朗彻平分五夜天香。
三三令节，九九芳辰。
榆钱买得平安字，柳线穿成吉祥花。
布谷鸣春人勤物阜，瑞狮舞彩国富年丰。
金吾不禁，万民同乐。
花市千门月，灯衢万里春。
莲散千枝烛，星开万家灯。
兔魂连银海，鳌山接紫微。
河清海晏金瓯固，人寿年丰玉烛稠。
虎行雪地梅花五，鹤立霜田竹叶三。
金鸡啼出千门喜，绿水流来万户春。
爆竹一声除旧，桃符万户更新。
春意才从梅里过，人情却向柳边来。
万里春风陶礼乐，百年世业绍箕裘。
乐奏虞弦，歌颂禹甸。
德门赠百福，仁宅际三阳。
笛奏梅花曲，莺歌杨柳风。
丰年云有瑞，盛世海无波。
瑞气生兰叶，春风长桂枝。
瑞迎三秀草，春入万年枝。
世德千秋远，家声三凤齐。
椒花献颂，柏酒浮春。
春华秋实盈庭灿，桂馥兰蓉易地荣。
玳瑁连云开甲第，霜亳摘藻富春华。
三阳开泰，六合同春。
五风十雨，万紫千红。
羲经画泰，麟笔书春。
阳春烟景，大块文章。
黄菊绮风村酒熟，紫门临水稻花香。
三径归时秋菊在，满城近日风雨多。
夏至酉逢三伏热，重阳戊遇一冬晴。
习射谈经天高地爽，佩萸插菊人寿花香。
元令千家喜，旦晖万木新。
国历欣逢元旦节，神州盛放合欢花。
天开美景风光好，人庆新年节气和。
丹心悬日月，巧手绣春秋。
草生三径绿，山拥万峰青。
懒为销金锅，勤是聚宝盆。
青春许国，壮志凌云。
烟景催槐叶，风期数楝花。
槐火光阴春替换，杏花消息雨传知。
红烛照学子不惜自身燃尽，黄卷润心田有望英才育成。
鸿鹄得志，桃李争春。
学知不足，业精于勤。
雨过琴书润，风来翰墨香。
白菊开时习作画，黄鹂啭后效吟诗。
春催桃李遍天下，雨润栋梁满九州。
此日梓楠同受范，他年桃李广培材。
千日盼槐绽百花，一心愿笋早成林。
振聋发聩多机警，观俗采风备见闻。
壁垒一新聿成大厦，门墙三乐广育英才。
日出万言具生花笔，风行四海若传惠书。
设为庠序学校以教，多识鸟兽草木之名。
神农本草香千里，歧伯医风播五洲。
虽无刘阮逢仙术，只效岐黄济世心。
经营不让陶朱富，贸易常存管鲍风。
经营连试经纶手，喻利当存喻义心。
生意兴隆通四海，财源茂盛达三江。
未学班超投笔志，先读陶朱致富书。
五湖寄迹陶公业，四海交游晏子风。
物阜财丰当泰运，地杰人灵际昌期。
漱六经芳润，储二酉精华。
图书腾凤彩，文笔若龙翔。
架藏二酉图书润，室积三都翰墨香。
玉轴牙签唐李泌，琅函金笈晋张华。
翰墨图书皆成凤彩，往来谈笑尽是鸿儒。
囊中脱颖，梦里生花。
贵妃曾捧过，学士任磨穿。
挥毫列锦绣，落纸如云烟。
陶朱事业，端木生涯。
操奇多胜算，胜战顺新机。
大开日中市，广招天下财。
大权利子母，奇货集梯航。
人发祯祥运，天开富贵花。
博览古今事，物藏世代珍。
商彝夏鼎传千古，汉瓦秦砖萃一堂。
石刻六朝传百本，风流九代仰千秋。
彝鼎图书当典重，兰苕翡翠共新鲜。
教学同堂老桃不逊新桃色，师生相长雏凤清于老凤声。
藏书楼上百花放，借阅窗口四季春。
长留天地无穷趣，最爱书田不老春。
玉检金泥山通宛委，琼编秘笈地接琅环。
广搜百代遗编迹追虎观，嘉惠四方来学价重龙门。
大地文风布，长空墨气存。
土沃群芳艳，国宁百艺生。
荧窗虽小观今古，屏镜呈方映乾坤。
两表酬三顾，一对足千秋。
